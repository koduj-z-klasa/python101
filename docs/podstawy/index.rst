.. _podstawy-python:

Podstawy Pythona
#################

`Python <http://www.python.org>`_ jest dynamicznie typowanym językiem interpretowanym
(zob. :term:`język interpretowany`) `wysokiego poziomu <http://pl.wikipedia.org/wiki/J%C4%99zyk_wysokiego_poziomu>`_.
Cechuje się czytelnością i zwięzłością kodu. Stworzony został w latach 90.
przez `Guido van Rossuma <https://www.python.org/~guido/>`_,
nazwa zaś pochodzi od tytułu serialu komediowego emitowanego w BBC pt.
`"Latający cyrk Monty Pythona" <http://pl.wikipedia.org/wiki/Lataj%C4%85cy_cyrk_Monty_Pythona>`_.

Według zestawień serwisu `TIOBE <http://www.tiobe.com/index.php/content/paperinfo/tpci/index.html>`_
Python jest w czołówce popularności języków programowania – 4 miejsce na koniec 2015 r.

W systemach opartych na Linuksie :term:`interpreter` Pythona jest standardowo
zainstalowany. W systemach Microsoft Windows należy go :ref:`doinstalować <python-ins>`.
Interpreter Pythona może i powinien być używany w trybie interaktywnym
do nauki i testowania kodu.

Funkcjonalność Pythona może być dowolnie rozszerzana dzięki licznym
bibliotekom, które pozwalają tworzyć aplikacje matematyczne (`Matplotlib <http://pl.wikipedia.org/wiki/Matplotlib>`_),
okienkowe (np. `PyQt <http://pl.wikipedia.org/wiki/PyQt>`_,
`PyGTK <http://pl.wikipedia.org/wiki/PyGTK>`_,
`wxPython <http://pl.wikipedia.org/wiki/WxPython>`_),
internetowe (`Flask <http://flask.pocoo.org/>`_, `Django <http://django.pl/>`_)
czy multimedialne i gry (`Pygame <http://pl.wikipedia.org/wiki/Pygame>`_).

Istnieją również kompleksowe projekty oparte na Pythonie wspomagające naukową
analizę, obliczenia i przetwarzanie danych, np.: `Anaconda <https://store.continuum.io/cshop/anaconda/>`_
czy `Enthought Canopy <https://www.enthought.com/products/canopy/>`_.

.. toctree::
    :titlesonly:

    mlotek/index
    dlotek/index
    elotek/index
    przyklady/index
    pythonizmy
    gloss_python

Materiały
*********

#. `Python (dokumentacja)`_

.. _Python (dokumentacja): https://www.python.org/
