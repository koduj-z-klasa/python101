Warsztaty 16 godz.
##################

**Mów mi Python!** – czyli programowanie w języku Python w ramach projektu "Koduj z klasą" organizowanego przez Centrum Edukacji Obywatelskiej. Szczegóły pod adresem: `http://www.ceo.org.pl/pl/koduj <http://www.ceo.org.pl/pl/koduj>`_.

Dla kogo, czyli co musi wiedzieć uczestnik
******************************************

Dla nauczycieli pragnących wziąć udział w programie „Koduj z klasą” a w pierwszej edycji programu nie mieli takiej możliwości.

Cele, treści i metody
*********************

Cele projektu, spis wszystkich materiałów oraz zalecane metody ich realizacji dostępne są w dokumencie :ref:`Cele, materiały i metody <materialy>` . Umieszczono tam również *listę oprogramowania* wymaganego do realizacji wszystkich materiałów. Podstawą szkoleń jest `wersja HTML <http://python101.readthedocs.org>`_ . Wersje źródłowe dostępne są w repozytorium `Python101 <https://github.com/koduj-z-klasa/python101>`_ .

Materiał zajęć
**************

Środowisko programistyczne
==========================

	**Czas realizacji**:  1 * 45 min.

	**Metody**: uruchamianie menedżera plików, terminala, edytora, konfigurowanie edytora, uruchamianie interpretera i praca w konsoli Pythona.

	**Materiały i środki**: Python 2.7.x, edytor kodu, terminal, zalecany system :ref:`Linux Live LxPupTahr <linux-live>`. Projektor, dostęp do internetu nie jest konieczny.

	**Realizacja**: Na początku zapoznajemy użytkowników z narzędziami. Uruchamiamy menedżer plików i wykonujemy kilka podstawowych operacji. Omawiamy działanie terminala (zwłaszcza dopełnianie i powtarzanie poleceń). Uruchamiamy i konfigurujemy (np. wcięcia 4 spacje) wybrany edytor kodu. Wspominamy o alternatywach. Uruchamiamy konsolę Pythona i wykonujemy kilka przykładów działań. Omawiamy uruchamianie skryptów w terminalu i z edytora (jeśli jest taka możliwość).  Omawiamy instalowanie Pythona i bibliotek za pomocą narzędzi systemowych, jak i programu pip. Wyjaśniamy, w jaki sposób można przygotować bootowalny pendrive (odsyłamy do materiału :ref:`Linux Live <linux-live>`).

Toto Lotek
==========

	**Czas realizacji**:  3 * 45 min.

	**Metody**: kodowanie programu w edytorze od podstaw, wprowadzanie elementów języka w konsoli interpretera, ćwiczenia samodzielne w zależności od poziomu grupy.

	**Materiały i środki**: Python 2.7.x, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza :ref:`Toto Lotek <toto-lotek>`, punkty *1.2.1* – *1.2.14*, kod pełnego programu oraz ewentualne wersje pośrednie. Projektor, dostęp do internetu nie jest konieczny.

	**Realizacja**:
	Omawiamy założenia każdej z części aplikacji, tj.: :ref:`Mały lotek <maly-lotek>` – losowanie pojedynczej liczby i próba jej odgadnięcia przez użytkownika; :ref:`Duży lotek <duzy-lotek>` – rozwinięcie, losowanie i zgadywanie wielu liczb. Wspólnie kodujemy wg materiału. Nie stosujemy metody kopiuj-wklej (!). Uczestnicy samodzielnie wpisują kod, uruchamiają go i poprawiają błędy.

	Budując program *można* reżyserować podstawowe błędy składniowe i logiczne, aby uczestnicy nauczyli się je dostrzegać i usuwać. Np.:  próba użycia liczby pobranej od użytkownika bez przekształcenia jej na typ całkowity, niewłaściwe wcięcia, brak inkrementacji zmiennej iteracyjnej (nieskończona pętla), itp. Uczymy dobrych praktyk programowania: przejrzystość kodu (odstępy) i komentarze.

	Po ukończeniu pierwszej części można urządzić mini-konkurs: zgadnij wylosowaną liczbę.

	Większość kodu (zgodnie z materiałem) ćwiczymy w konsoli, ucząc jej obsługi i wykorzystania.

Wykresy w Pythonie
==================

	**Czas realizacji**: 1 * 45 min.

	**Metody**: ćwiczenia w konsoli Pythona, wspólnie tworzenie i rozwijanie skryptów generujących wykresy, ćwiczenie samodzielne

	**Materiały i środki**: Python 2.7.x, biblioteka *Matplotlib*, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza Python kreśli. Projektor, dostęp do internetu nie jest konieczny.

	**Realizacja**: Zaczynamy od :ref:`prostego przykładu w konsoli Pythona <pylab>`, z której cały czas korzystamy. Stopniowo kodujemy przykłady wykorzystując je do praktycznego (!) wprowadzenia *wyrażeń listowych* zastępujących pętle *for*. Pokazujemy również mechanizmy związane z indeksowaniem list, m. in. *notację wycinkową* (ang. *slice*). Wyjaśniamy i ćwiczymy w interpreterze charakterystyczne dla Pythona konstrukcje. Jeżeli wystarczy czasu, zachęcamy do samodzielnego sporządzenia wykresu funkcji kwadratowej bądź innej.

Python w przykładach
====================

	**Czas realizacji**: 1 * 45 min.

	**Metody**: ćwiczenia w konsoli Pythona, samodzielne wspólnie tworzenie i rozwijanie skryptów, ćwiczenia samodzielne.

	**Materiały i środki**: Python 2.7.x, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza :ref:`Python w przykładach <przyklady>` i :ref:`Pythonimzów <pythonizmy>`. Projektor, zalecany dostęp do internetu lub scenariusz offline w wersji HTML dla każdego uczestnika.

	**Realizacja**: W zależności od zainteresowań grupy wybieramy jeden przykład spośród *1.4.5-1.4.9* do wspólnej realizacji, koncentrujemy się na utrwaleniu poznanych rzeczy, pokazaniu nowych. Jeśli się da, wprowadzamy "pythonizmy", pokazując ich użycie w praktyce.

	W przykładzie :ref:`Ciąg Fibonacciego <fibonacci>` można pokazać rozwiązanie rekurencyjne. Przykłady :ref:`Słownik słówek <slownik-slowek>` oraz :ref:`Szyfr Cezara <szyfr-cezara>` pozwalają wyeksponować operacje na tekstach i znakach, bardzo przydatne w rozwiązywaniu zadań typu maturalnego. :ref:`Oceny z przedmiotów <oceny>` ilustrują operacje matematyczne, :ref:`Trójkąt <trojkat>` – przykładowe implementowanie algorytmu.

Gry w Pythonie
==============

	**Czas realizacji**: 2 * 45 min.

	**Metody**: omówienie zasad gry, pokaz rozgrywki, kodowanie wykorzystaniem "klocków" (gotowego kodu), poprawianie błędów, optymalizacja.

	**Materiały i środki**: Python 2.7.x, biblioteka *Pygame*, czcionka :file:`freesansbold.ttf`, edytor kodu, terminal, zalecany system :ref:`Linux Live LxPupTahr <linux-live>`, wersje HTML scenariuszy :ref:`Pong (str) <pong-str>` i :ref:`Pong (obj) <pong-obj>`, kody pośrednie i końcowy kod gry. Projektor, dostęp do internetu, jeżeli planujemy wykorzystanie serwisu GitHub do synchronizacji kodu lub scenariusze offline w wersji HTML dla każdego uczestnika.

	**Realizacja**: Na początku omawiamy zasady gry w *Ponga*, pierwszej gry komputerowej (sic!). Kodowanie zaczynamy od wersji strukturalnej, wyjaśniając sposób tworzenia obiektów graficznych i manipulowania nimi. Posługujemy się metodą kopiuj-wklej. Zachęcamy uczestników do manipulowania właściwościami obiektów typu kolor, rozmiar itp.

	Wyjaśniamy istotę działania programu z interfejsem graficznym opartego na pętli obsługującej zdarzenia (ang. event driven apps).

	Następnie przechodzimy do wersji obiektowej, którą realizujemy krokowo metodą kopiuj-wklej wg scenariusza lub omawiamy kod końcowy. Wprowadzamy pojęcia klasa, obiekt (instancja), pole (atrybut) i metoda, konstruktor, pokazując naturalność traktowania graficznych elementów gry jako obiektów mających swoje właściwości (kolor, rozmiar, położenie) i zachowania (rysowanie, ruch), które można modyfikować.

	Odtwarzamy logikę i interakcje między obiektami: m. in. zastosowanie operatora ***** do przekazywania argumentów. Pokazujemy elegancję podejścia obiektowego, które wykorzystane zostanie w :ref:`Grze robotów <robot-game>` (sic!).

	Jako ćwiczenie można zaproponować dodanie drugiej piłeczki i/lub zmianę orientacji pola gry: paletki po bokach.

Gra robotów
===========

	**Czas realizacji**: 2 * 45 min.

	**Metody**: omówienie zasad gry, pokaz rozgrywki między przykładowymi robotami, kodowanie klasy robota z wykorzystaniem "klocków" (gotowego kodu), uruchamianie kolejnych walk.

	**Materiały i środki**: Python 2.7.x, biblioteka rgkit, przykładowe roboty z repozytorium robotgame-bots oraz skrypt rgsimulator, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza :ref:`Gra robotów <robot-game>`, końcowy kod przykładowego robota w wersji *A* i *B*, koniecznie (!) kody wersji pośrednich. Projektor, dostęp do internetu lub scenariusz offline w wersji HTML dla każdego uczestnika.

	**Realizacja**:: Na początku omawiamy przygotowanie środowiska testowego, czyli użycie *virtualenv*, instalację biblioteki *rgkit, rgbots* i *rgsimulator*, polecenie *rgrun*. Uwaga: jeżeli korzystamy z *LxPupTahr*, w katalogu :file:`~/robot`  mamy kompletne wirtualne środowisko pracy.

	Podstawą jest zrozumienie reguł. Po wyjaśnieniu najważniejszych zasad gry, konstruujemy robota podstawowego w oparciu o materiał :ref:`Klocki 1 <klocki01>` . Kolejne implementowane zasady działania robota sprawdzamy w symulatorze, ucząc jednocześnie jego wykorzystania. W symulatorze reżyserujemy również przykładowe układy, wyjaśniając szczegółowe zasady rozgrywki. Później uruchomiamy "prawdziwe" walki, w tym z robotami open source (np. :file:`stupid26.py` ).

	Dalej rozwijamy strategię działania robota w oparciu o funkcje – :ref:`Klocki 2A <klocki02a>`  i/lub zbiory – :ref:`Klocki 2B <klocki02b>` . W zależności od poziomu grupy można przećwiczyć wersje: tylko *A*, *A* + *B*, *A* + *B* równolegle z porównywaniem kodu. W grupach zaawansowanych warto pokazać klocki z zestawu *B* i omówić działanie *wyrażeń zbiorów* i *funkcji lambda*.

	Wprowadzając kolejne zasady, wyjaśniamy odwołania do API biblioteki *rg* w dodawanych "klockach". Kolejne wersje robota zapisujemy w osobnych plikach, aby można je było konfrontować ze sobą.

	Zachęcamy uczestników do analizy kodu i zachowań robotów: co nam dało wprowadzenie danej zasady? jak można zmienić kolejność ich stosowania w kodzie? jak zachowują się roboty open source? jak można ulepszyć działanie robota?

Bazy danych w Pythonie
======================

	**Czas realizacji**: 2*45 min.

	**Metody**: równoległe kodowanie dwóch skryptów w edytorze, uruchamianie i testowanie wersji pośrednich, ćwiczenia z użyciem interpretera *SQLite*.

	**Materiały i środki**: Python 2.7.x, biblioteka *SQLite3 DB-API* oraz framework *Peewee*, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza :ref:`SQL v. ORM <sql-orm>` oraz interpreter *SQLite*, kody pełnych wersji obu skryptów. Projektor, dostęp do internetu lub scenariusz offline w wersji HTML dla każdego uczestnika.

	**Realizacja**: Na początku pokazujemy przydatność poznawanych zagadnień: wszechobecność baz danych w projektowaniu aplikacji desktopowych i internetowych (tu odesłanie do materiałów prezentujących :ref:`Flask <webflask>` i :ref:`Django <webdjango>`); obsługa bazy i podstawy języka SQL to treści nauczania informatyki w szkole ponadgimnazjalnej; zadania maturalne wymagają umiejętności projektowania i obsługi baz danych.

	Na podstawie materiału równolegle budujemy oba skrypty metodą kopiuj-wklej. Wyjaśniamy podstawy składni SQL-a, z drugiej eksponując założenia i korzystanie z systemów ORM. Pokazujemy, jak ORM-y skracają i usprawniają wykonywanie operacji CRUD oraz wpisują się w paradygmat projektowania obiektowego. Uwaga: ORM-y nie zastępują znajomości SQL-a, zwłaszcza w zastosowaniach profesjonalnych, mają również swoje wady, np. narzuty w wydajności.

	Interpreter *SQLite* wykorzystujemy do pokazania struktury utworzonych tabel (polecenia *.table*, *.schema*), później można (warto) przećwiczyć w nim polecenia CRUD w SQL-u.

Aplikacje internetowe
=====================

	**Czas realizacji**: 4*45 min.

	**Metody**: kodowanie wybranych aplikacji internetowych, uruchamianie i testowanie kolejnych, ćwiczenia samodzielne.

	**Materiały i środki**: Python 2.7.x, framework *Flask* i/lub *Django*, edytor kodu, terminal, zalecany system :ref:`Linux Live LxPupTahr <linux-live>`, wersja HTML scenariusza :ref:`Quiz <quiz-app>` i :ref:`Czat <czat-app>`, kody wersji pośrednich i końcowych aplikacji. Projektor, dostęp do internetu lub scenariusz offline w wersji HTML dla każdego uczestnika.

	**Realizacja**: Omówienie architektury klient-serwer jako podstawy działania aplikacji internetowych. Zaczynamy od scenariusza :ref:`Quiz <quiz-app>`, który kodujemy metodą kopiuj-wklej. Wprowadzamy i wyjaśniamy pojęcia: protokół HTTP, żądanie GET i POST, kody odpowiedzi HTTP. Po uruchomieniu i przetestowaniu aplikacji pokazujemy jej prostotę, ale wskazujemy też ograniczenia: brak bazy danych, brak możliwości zarządzania użytkownikami, brak możliwości zmiany danych na serwerze.

	Następnie realizujemy aplikację "Czat" wg scenariusza, stosując zasadę od znanego do nowego i nawiązując do wcześniejszych materiałów (:ref:`SQL v. ORM <sql-orm>` i :ref:`Quiz <quiz-app>`). Pokazujemy modułowość projektowania aplikacji, wynikającą z założeń wzorca MVC. Omawiamy projektowanie modelu bazy jako przykład zastosowania ORM w praktyce. Eksponujemy schemat dodawania stron: widok w :file:`views.py` → szablon html → powiązanie z adresem w :file:`urls.py`. Omawiamy dwa sposoby obsługi żądań: sprawdzanie w funkcji typu żądania i ręczne przygotowanie odpowiedzi oraz oparte na klasach widoki wbudowane automatyzujące większość czynności.
